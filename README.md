Internetin musta päivä 23.4.
====================================
"Päivä, jolloin Internet muuttuu Suomessa mustaksi. Päivä, jolloin verkossa näytetään, miltä maailma näyttää jatkossa, jos tekijänoikeuslaista ei poisteta sen ylilyöntejä."

Tämä on WordPress lisäosa jonka asentamalla osallistut helposti Internetin mustaan päivään 23.4., voit asentaa ja aktivoida lisäosan jo nyt sillä se koodi tulee käyttöön vasta kampanjapäivänä (23.4.) ja näkyy jokaiselle sivuston kävijälle vain kerran.

Alkuperäinen koodi: https://github.com/SC5/copyright-campaign

Esimerkki toiminnasta: http://sc5.github.com/copyright-campaign/

Lisätietoa kampanjasta: https://www.facebook.com/events/160986290729976/

Asennus
---------------------
1. Lataa lisäosa klikkaamalla 'ZIP' tuola ylhänä ja tallenna se työpöydälle
2. Kirjaudu sisään WordPressin hallintapaneeliin
3. Navigoi hallintapaneelissa 'Lisäosat' -> 'Lisää uusi' -> 'Siirrä'
4. Valitse äsken työpöydälle ladattu zip-tiedosto ja klikkaa 'Asenna nyt'
5. Aktivoi lisäosa
6. Se oli sitten siinä, kiitos kun osallistut!

Kustomointi
---------------------
Koska alkuperäinen SC5:en koodi tarjoaa mahdollisuuden toiminnallisuuden ja viestin kustomointiin, onnistuu se myös tässä lisäosassa.

Asetuksiin pääsee navigoimalla hallintapaneelissa 'Asetukset' -> 'Internetin musta päivä'.

Halutessasi voit valita että koodi on käytössä joka päivä eikä vain kampanjapäivänä 23.4.
Jos haluat että viesti näytetään jokaisella sivulatauksella, valitse 'Näytä useammin kuin kerran'.

Viestissä näkyviä tekstejä voi muokata kolmeen tekstikenttään. Jos tekstikentissä on sisältöä, korvataan oletusteksti sillä. Voit käyttää HTML-muotoilua.

Oletuksena viesti on:
```html
Järkeä tekijänoikeuslakiin?
Allekirjoita <a href="https://www.kansalaisaloite.fi/fi/aloite/70" target="_blank">kansalaisaloite kohtuullisemman tekijänoikeuslain puolesta</a>.
Katso myös: <a href="https://www.facebook.com/events/160986290729976/" target="_blank">Internetin musta päivä 23.4.</a>
```
Olisi kivaa jos olisit kiva ja mainitsisit koodin tekijät  <3 Valitse 'Näytä tekijät', niin sivun alalaitaan lisätään teksti "Code by SC5 and WordPress implementation by Wahalahti".

Wut?
---------------------
Päivä, jolloin Internet muuttuu Suomessa mustaksi. Päivä, jolloin verkossa näytetään, miltä maailma näyttää jatkossa, jos tekijänoikeuslaista ei poisteta sen ylilyöntejä. Tule mukaan ja kutsu myös kaverisi - tehtävää riittää kaikille!

Internetin mustalla päivällä 23.4. suomalainen verkkoyhteisö haluaa kiinnittää huomiota tekijänoikeuslaista Internetin toiminnalle koituviin vakaviin ongelmiin. Laki estää innovatiivisten verkkopalveluiden tekemistä. Lailla on luotu myös luotu yksityinen sensuurijärjestelmä, joka ei täytä sananvapauden rajoittemisen edellytyksenä olevia suhteellisuus - ja tarkkarajaisuusperiaatteita.

Internetin mustalla päivällä muistutetaan konkreettisesti, että tekijänoikeus johtaa tällä hetkellä käyttäjien palveluiden pimenemiseen. Kansalaislakialoitteemme "Järkeä tekijänoikeuslakiin" korjaisi toteutuessaan nämä molemmat ongelmat.

Internetin musta päivä on osa laajempaa verkkoyhteisön taistelua vapaamman Internetin puolesta. Vastaavaan päivään USA:ssa osallistuivat mm. Google, Wikipedia ja Reddit. Suomessa mukaan ovat ilmoittautuneet jo mm. Afterdawn, Ylilauta ja Alaston Suomi. 